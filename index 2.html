<!DOCTYPE html>

<html>
<head></head>

<body>
    <center><h1>দৈনিক আজাদী</h1></center>
    <h2>এক সপ্তাহ বন্ধের পর শুরু হচ্ছে কক্সবাজার-ঢাকা রুটে ট্রেন চলাচল</h2>

    <p>কক্সবাজার প্রতিনিধি | মঙ্গলবার , ২৭ আগস্ট, ২০২৪ at ৫:২৩ অপরাহ্ণ</p>

    <br>
    <a target="_blank" href="https://www.facebook.com/"><img src="https://z-m-static.xx.fbcdn.net/rsrc.php/v3/yD/r/5D8s-GsHJlJ.png" width="50px" alt="facebook"></a>
    <a target="_blank" href="http://www.x.login.com/"><img src="https://readwrite.com/wp-content/uploads/2024/01/x.jpg" width="50px" alt="twitter"></a>
    <hr>

   <center><img src="https://dainikazadi.net/wp-content/uploads/2024/08/e47a075e-f2b8-4885-b220-417733188705.jpg" alt="Flood" width="50%"></center>

    <p>প্রায় এক সপ্তাহ বন্ধ থাকার পর আবারো কক্সবাজার-ঢাকা রুটে ট্রেন চলাচল শুরু হচ্ছে। ফেনীতে চলমান বন্যার কারণে কক্সবাজারের সাথে ঢাকার ট্রেন যোগাযোগ বন্ধ ছিলো। পরিস্থিতি স্বাভাবিক হওয়ায় ট্রেন চলাচল শুরুর সিদ্ধান্ত নিয়েছে রেলওয়ে।</p>

    <p>মঙ্গলবার (২৭ আগস্ট) রাত আটটায় আন্তঃনগর “পর্যটক এক্সপ্রেস” চলাচলের মাধ্যমে ট্রেন চলাচল শুরু হচ্ছে। বিষয়টি নিশ্চিত করেছেন কক্সবাজার আইকনিক রেলস্টেশনের স্টেশন মাস্টার গোলাম রব্বানী।</p>

    <p>কক্সবাজার আইকনিক রেলস্টেশনের স্টেশন মাস্টার গোলাম রব্বানী বলেন, কক্সবাজার-ঢাকা রুটে আন্তঃনগর ‘কক্সবাজার এক্সপ্রেস’ এবং ‘পর্যটক এক্সপ্রেস’ নামের দুটি ট্রেন চলাচল করে। তারমধ্য আজকে রাত ৮ টা থেকে পর্যটক এক্সপ্রেস ট্রেন চলাচল শুরু হচ্ছে। তবে কক্সবাজার এক্সপ্রেস ট্রেনের ব্যাপারে সিদ্ধান্ত হয়নি।</p>

    <p>অন্যদিকে, বন্যার পানিতে তলিয়ে যাওয়া এক শিশুকে মুমূর্ষু অবস্থায় পরিবারের সদস্যরা উদ্ধার করেছিল।পরে বর্ডার গার্ড বাংলাদেশের (বিজিবি) হেলিকপ্টারে শিশুটিকে ঢাকায় এনে হাসপাতালে ভর্তি করেছে।</p>

    <p>এর আগে গতকাল কক্সবাজার-চট্টগ্রাম রুটে কক্সবাজার স্পেশাল ট্রেন চলাচল শুরু হয়।</p>

    <p>বিষয়টি নিয়ে স্টেশন মাস্টার গোলাম রব্বানী বলেন, ফেনীর রেললাইন পানির নিচে তলিয়ে গেছে। যেকারণে ঢাকা-কক্সবাজার রুটে ট্রেন চলাচল বন্ধ রয়েছে। গতকাল থেকে চট্টগ্রামের সাথে রেলযোগাযোগ শুরু হয়েছে। কক্সবাজার স্পেশাল ট্রেন কক্সবাজার থেকে সন্ধ্যা ৭ টায় ছেড়ে যায় এবং চট্টগ্রাম থেকে কক্সবাজারে সকাল ১০ টায় পৌঁছায়।</p>
    

  <iframe src="https://avro.im/" width="100%"></iframe>

</body>
</html>